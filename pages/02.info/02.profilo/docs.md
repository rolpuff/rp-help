---
title: Profilo
taxonomy:
    category:
        - docs
---

Qui ti descriviamo come utilizzare, personalizzare e rendere completamente tuo il [profilo](https://rolpuff.net/user/login).

### Immagine di Profilo e Copertina
Impostare o cambiare la foto di profilo e copertina è una cosa semplicissima, più di quanto tu possa credere. Segui le brevissime istruzioni in basso per farlo.
* **Foto di Profilo**: Caricare una foto profilo è semplicissimo. Vai sul [tuo profilo](https://rolpuff.net/user/login) e clicca sull'immagine che hai già oppure sulle lettereautomaticamente generate da Rolpuff per te. Ti sarà aperta una nuova finestra dove potrai selezionare la foto profilo da impostare. Selezionala e verrai portato - se necessario, dipende dallagrandezza della foto - ad una pagina dove ritagliare la miniatura (non preoccuparti, la tua foto rimarrà sempre intera). Ecco qui!
* **Foto di Copertina**: Per caricare una foto di copertina vai sul [tuo profilo](https://rolpuff.net/user/login) e vai sull'icona delle opzioni. Premi su **Aggiungi una copertina** e seleziona il file che desideri utilizzare. È consigliato utilizzare foto in orrizontale. Una volta caricata potrai riposizionarla dal menu a sinistra, premendo poi su **riposiziona**. Fatto!

<hr>
&nbsp;

### Informazioni Profilo
Su Rolpuff il tuo profilo è personalizzato quanto desideri. Infatti, puoi impostare praticamente ogni campo! Puoi vedere le informazioni che hai attualmente nella sezione **info**. 
Se hai già precedentemente impostato informazioni, le vedrai comparire e potrai anche modificarle direttamente lì utilizzando l'icona di modifica.
Se invece non hai impostato ancora nessuna informazione, è il momento di rimediare. Su Rolpuff più informazioni inserisci più è probabile ti vengano consigliati gli amici giusti.
Recati nella sezione **Modifica Profilo**. Puoi trovarla nel menu a discesa dell'immagine di copertina oppure nelle impostazioni rapide di Rolpuff, accanto alla tua foto profilo.

Una volta arrivato a destinazione, inizia il divertimento. Compila ogni campo più che puoi e non dimenticare nulla. Per vedere le informazioni per ogni singolo campo, fai riferimento alla [pagina apposita](http://help.rolpuff.net/info/campi-profilo) del centro di Supporto.


##### Completa il profilo
Su Rolpuff è presente una funzione che ti dice quanto hai completato, in percentuale, il tuo profilo. Su PC è disponibile in alto a sinistra, mentre su mobile subito sotto.
Questa funzione ti aiuta a capire quante possibilità hai che Rolpuff ti consigli qualcuno adatto a te. Se hai un PG di Naruto ovviamente Rolpuff ti consiglierà personaggi provenienti dal manga citato.Però nel caso in cui un anime è poco meno famoso, Rolpuff ha bisogno anche delle info del tuo profilo per trovare qualcuno del tuo universo: infatti potrai trovare a destra del tuo profilo un elencodi persone che Rolpuff ti consiglia in base a ciò che è il tuo personaggio e le informazioni da te immesse.
Inoltre, la funzione di percentuale del completamento del profilo ti consiglia i campi più importanti da compilare, con un piccolo suggerimento sotto la percentuale.

<hr>
&nbsp;

### Funzioni del profilo
Il profilo che hai su Rolpuff ha molte funzioni. Puoi vedere le tue foto, i punti, blog creati e molto altro.
Nelle barre laterali su PC e sopra e sotto il profilo su Mobile, puoi notare spazi che indicano le pagine a cui hai messo **mi piace** e moltissimo altro. Questi spazi sono dinamici e li aggiorniamo e cambiamocontinuiamente in certi casi: puoi vederli tranquillamente andando sul tuo profilo o quello di un tuo amico!
Invece, sotto la tua immagine di copertina puoi notare dei menu. Ogni menu rappresenta ciò che hai fatto e compare solo dopo che hai creato ciò che è necessario.
Ad esempio, se hai pubblicato una foto il testo "foto" comparirà nel menu, altrimenti sarà invisibile. Lì c'è tutto ciò che hai fatto, ed è visible pubblicamente o privatamente previa impostazione della privacy.
I punti attività sono privati indipendentemente dalla tua privacy e solo tu puoi vedere i tuoi punti. Tienili stretti e fanne più che puoi: al momento non li utilizziamo, su Rolpuff e vi permettiamo di accumularne tanti.
Assicurati di averne molti, perché saranno utili a grandi cose in futuro!

<hr>
&nbsp;

### Amici
Su Rolpuff puoi avere amici così come su ogni altro Social Network. La differenza è che abbiamo costruito una rete sociale molto più avanzata. Hai tutte le opzioni possibili per personalizzare e gestire in modo avanzato i tuoi amici. Scopriamo insieme le varie funzioni.

##### Sezione Amici e Liste
Nella sezione amici puoi vedere i tuoi amici attuali, le richieste di amicizia inviate che sono ancora in attesa di essere accettate e le richieste di amicizia che ti sono arrivate, ma che non hai controllato ancora. Per accedere a questa funzionalità è necessario premere l'icona delle impostazioni del profilo e proseguire su **gestisci amici**.

Inoltre, puoi creare delle liste. Le liste amici sono speciali liste personalizzate. Puoi dargli un nome e utilizzarle sia per funzioni avanzate della privacy sia per tenere sott'occhio i tuoi amici come desideri. Per iniziare segui questi passaggi.

1. Aperta la sezione _gestisci amici_, premi su **crea una lista**.
2. Digita il nome della lista. Come vorresti identificare questo gruppo di amici?
3. Dopo aver premuto **invia** potrai vedere la tua lista nel menu di questa sezione.
4. Per assegnare un amico alla tua lista, clicca sull'icona ad ingranaggio che compare sulle loro foto profilo. Dunque premi su _Modifica lista_ e seleziona la lista alla quale vuoi aggiungere il tuo amico.
5. Adesso troverai nella sezione della tua lista, i tuoi amici. Per rimuovere un amico da una lista, esegui lo stesso procedimento di prima, deselezionando la lista.
6. Ora potrai condividere le tue informazioni e pubblicare determinati elementi solo con determinati amici, sfruttando le liste. prova pubblicando un post: nelle impostazioni della privacy del post noterai **personalizzata**. Seleziona lì la lista di amici coi quali condividere i tuoi dati o crea una nuova lista appositamente per loro.

##### Trova amici
Rolpuff sfrutta un algoritmo avanzato per suggerirti chi, secondo noi, sono le persone con le quali ti potresti trovare meglio. Infatti Rolpuff calcola i dati del tuo profilo e cerca di capire chi secondo il sistema di adeguerebbe maggiormente al tuo personaggio. Per questo motivo ricordiamo che completare il profilo del personaggio il più esaurientemente possibile ti darà più possibilità di trovare qualcuno con cui fare role che ti potrebbero piacere davvero.

Inoltre, abbiamo a disposizione una funzionalità avanzatissima. Quella del **trova amici**. Oltre a suggerirti nella barra laterale del tuo profilo, ed anche nella sezione membri, Rolpuff ti mostra le persone che sono amiche di tuoi amici.
Siccome tu aggiungeresti solo persone con le quali andresti d'accordo, solitamente, Rolpuff ti mostra anche le persone che sono amiche dei tuoi amici. In questo modo.

1. Vai nella sezione [trova amici](https://rolpuff.net/userconnect/view). Il link è disponibile anche nel menu principale di Rolpuff.
2. Vedrai i tuoi amici attuali. Puoi anche cercarli. Sopra noterai diverse schede, come _primo livello_, _secondo livello_ e così via.
3. Queste schede sono basate sugli amici dei tuoi amici. Il primo livello mostra i tuoi amici, il secondo livello mostra invece gli amici dei tuoi amici. Il terzo livello gli amici degli amici dei tuoi amici e così via.
4. Clicca su **percorso connessione** per vedere quale tuo amico è amico di questa persona ed il percorso. (Il percorso connessione viene mostrato anche andando sul profilo di una persona).
5. Imposta, se lo desideri, anche la tua privacy: una persona può visualizzare o no le tue connessioni così come stai facendo tu con loro?