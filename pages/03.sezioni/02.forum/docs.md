---
title: Forum
taxonomy:
    category:
        - docs
---

Il Forum di Rolpuff è il luogo ideale dover poter condividere con i tuoi amici ed altre persone idee e discussioni riguardo gli argomenti più disparati.

### Informazioni
I Forum di Rolpuff ti permettono di interagire con persone che ancora non conosci, direttamente. Ricordati che non tutti la pensano come te su determinati argomenti, dunque rispetta le idee altrui.

Nei forum puoi creare una tua discussione nella categoria che desideri per iniziare a parlare di ciò che vuoi. Altri utenti, se noteranno la discussione, ti risponderanno!


Leggere i Forum di Rolpuff è un gioco da ragazzi. Dirigiti nella [sezione adatta](https://rolpuff.net/forum) e seleziona la categoria per la quale desideri leggere qualcosa a riguardo. Dunque vedrai l'elenco completo delle discussioni create dagli utenti. Aprine una e leggi!

Puoi anche cercare eventuali discussioni dal box superiore o effettuare una ricerca avanzata per-forum. Puoi cercare l'autore, da quanto tempo è stata creata la discussione e molto altro ancora, così da trovare con precisione il post o l'argomento che cerchi.

Sulla destra di ogni sezione puoi trovare gli ultimi post attivi e pubblicati: se vuoi partecipare attivamente ad una discussione, aprine uno, leggi e rispondi!

I forum hanno anche le funzionalità come **condividi**, **mi piace** e **feed RSS**. Trovi tutte le opzioni su ogni post. I feed RSS li trovi in alto alla discussione.

<hr>
&nbsp;

### Creare una discussione e rispondere
Scopri come creare una discussione in pochi e brevi passaggi: è facilissimo.

1. **Scegli dove pubblicare**: innanzitutto decidi dove vuoi pubblicare. In quale sezione? Anime e Manga, Film, Serie TV? Una volta scelto, apri la categoria e premi su **nuova discussione**.
2. **Titolo**: digita il titolo della tua discussione. Sii chiaro e conciso: fai capire subito di cosa vuoi parlare. Più riesci ad essere chiaro, più altri utenti che conoscono l'argomento considereranno la tua discussione e con molta probabilità risponderanno.
3. **Contenuto**: scrivi quello di cui vuoi parlare. Racconta e descrivi il soggetto di cui vuoi discutere, non avere timore. Scrivi ciò che vuoi e gli altri ti risponderanno! Inoltre, puoi utilizzare le funzionalità **allega una foto, allega un file** e **emoji**. Puoi trovarli in basso a sinistra del corpo del contenuto. Aggiungi una immagine se lo desideri o allega file. 
!! **Attenzione**: È vietato allegare file dannosi per gli utenti come Virus, Malware, Spyware o AdWare. Qualunque elemento che disturba l'utente o crea problemi al dispositivo degli utenti è VIETATO. Se dovessimo scoprire che hai allegato un file non permesso potremmo fare ricorso per vie legali.
4. **Iscrivti**: Iscriversi ad una discussione è semplicemente il "seguirla". Seguire una discussione significa ricevere le notifiche riguardo ciò che accade al suo interno. Se ad esempio qualcuno risponde alla tua discussione, riceverai una notifica. Altrimenti impostando _no_, non verrai disturbato. Puoi iscriverti anche a discussioni non tue premendo su **strumenti discussione** e quindi **iscriviti**.
5. **Sondaggio**: se desideri allegare un sondaggio alla tua discussione, puoi farlo. Premendo sul pulsante potrai creare il sondaggio direttamente sulla pagina stessa della discussione. Per informazioni sui sondaggi puoi fare riferimento alla [guida](http://help.rolpuff.net/sezioni/sondaggi) presente nella documentazione. 
Successivamente, premi **invia** ed il gioco è fatto!

Per rispondere ad una discussione invece, è necessario andare su una discussione e premere su **rispondi**: i campi sono gli stessi presenti come quando crei una discussione. Solo il campo _sondaggio_ non è presente. Leggi la parte superiore di questa pagina per informazioni sul contenuto della creazione di una discussione.

Puoi anche decidere di _citare_ un altro utente. Semplicemente premi sul tasto delle virgolette alte sotto il suo post. Rolpuff inserirà automaticamente un codice che mostrerà la citazione contenente il testo dell'utente. Questa funzione è molto utile nel caso in cui molte persone stanno partecipando ad una conversazione.