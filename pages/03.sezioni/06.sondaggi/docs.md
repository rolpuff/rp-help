---
title: Sondaggi
taxonomy:
    category:
        - docs
---

I sondaggi ti aiutano a capire cosa pensano più persone riguardo alcuni argomenti. Su Rolpuff li abbiamo, e qui ti insegneremo come farli e crearli.

### Informazioni Generali

I sondaggi su Rolpuff sono molto semplici: vai nella loro [sezione apposita](https://rolpuff.net/poll) e vedi quali ci sono! Cercane alcuni se desideri. Aprine uno e vota!

Puoi anche commentare il sondaggio parlandone a riguardo con altri utenti. Molto spesso aiuta per prendere decisioni importanti. Grazie alla privacy avanzata di Rolpuff puoi impostare un sondaggio visibile solo a chi desideri, quindi ad esempio puoi utilizzare i sondaggi per prendere decisioni importanti all'interno di un Gruppo GDR!


I sondaggi vengono approvati dal nostro staff prima di essere resi pubblici.

Tieni sempre d'occhio i sondaggi: a volte possono nascere anche sondaggi ufficiali che decideranno eventuali funzioni ed andamento di Rolpuff: noi vi ascoltiamo!


I sondaggi possono anche essere allegati ai forum. Leggi la documentazione sui Forum per maggiori informazioni!

<hr>
&nbsp;

### Creare un sondaggio
Creare un sondaggio è davvero semplicissimo. Vai alla [sezione apposita](https://rolpuff.net/poll) dei sondaggi e premi su **crea sondaggio**. Dunque prosegui con i seguenti passaggi.
1. **Domanda**: digita qui la domanda che vorresti porre agli utenti che leggono il sondaggio. Sii chiaro e preciso, non dilungarti: il tuo scopo deve essere ben chiaro!
2. **Risposte**: inserisci eventuali risposte che ritieni sarebbero valide per rispondere alla domanda. Ad esempio, se chiedi quale Band Musicale preferiscono gli utenti, digita in ogni campo delle risposte diversi nomi di Band Musicali. Con il tasto **+** puoi aggiungere una risposta, con il tasto **-** rimuoverla e con l'indicatore a freccia puoi spostare nella parte superiore o inferiore la risposta selezionata.
3. **Immagine**: carica un'immagine che rappresenti perfettamente il tuo sondaggio. Cosa desideri chiedere agli altri? Qual è il loro gusto di gelato preferito? Carica l'immagine di un bel gelato! Assicurati che la foto rispecchi il tuo argomento e sia in regola con le linee guida e regolamento di Rolpuff.
4. **Privacy**: seleziona la privacy: vuoi condividere il sondaggio con i tuoi amici, gli amici dei tuoi amici, pubblicamente o con una lista personalizzata? A te la scelta. Il sondaggio è tuo!