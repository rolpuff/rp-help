---
title: Quiz
taxonomy:
    category:
        - docs
---

Crediamo che i quiz siano un ottimo modo per mettersi alla prova sulla conoscenza di determinati argomenti, per cui su Rolpuff esistono e puoi crearne tu quando e come desideri. Segui la guida per sapere come fare.

### Informazioni
I Quiz lo sappiamo tutti cosa sono: un tipo di test che ti permettono di capire quanto sai di un argomento preciso, con delle domande e delle risposte a scelta multipla. Su Rolpuff sono disponibili a [questa pagina](https://rolpuff.net/quiz). Puoi creare anche tu dei quiz: tutti possono. Fare un Quiz è facilissimo! Apri la sezione e ne vedrai una fila intera. Puoi cercarne uno con gli svariati filtri presenti su Rolpuff, oppure scorri e vedi ciò che ti piace. Aprilo e rispondi alle domande. Puoi vedere anche chi dei tuoi amici ha già eseguito il Quiz e vedere il tuo punteggio.

Ogni Quiz pubblicato su Rolpuff viene controllato dal nostro staff che fa del suo meglio per assicurarsi che sia valido e le risposte corrette siano presenti.

<hr>
&nbsp;

### Creare un Quiz

Per creare un Quiz recati alla [sezione apposita](https://rolpuff.net/quiz) e premi su **Aggiungi nuovo Quiz**. Segui i passaggi di seguito per portare a termine la procedura.
1. **Titolo**: inserisci il titolo del tuo Quiz. Assicurati sia breve e conciso e che faccia capire agli utenti di ciò che parli. Se il Quiz riguarda _Superman_, puoi scrivere **Quanto conosci Superman?**, e non **Vediamo quanto sei bravo!**. Questo permette agli utenti di riconoscere prima il tuo Quiz e farlo!
2. **Descrizione**: i Quiz necessitano di una descrizione. Se stai parlando di qualcosa di davvero vago, la decrizione è necessaria perché altrimenti l'utente che sta eseguendo il tuo Quiz non riuscirà mai a capire di cosa stai parlando. Prova a spiegarti nel modo più chiaro possibile ed utilizza termini comprensibili anche per chi non conosce l'argomento.
3. **Banner**: riconoscere un Quiz a colpo d'occhio spinge gli utenti ad aprirlo più velocemente. Inserire un'immagine adeguata che mostri ciò di cui parla il tuo Quiz è l'ideale, in quanto chi lo sta vedendo sa subito se conosce l'argomento o meno e si sentirà più propenso nel farlo! Assicurati di utilizzare un'immagine che non violi il regolamento di Rolpuff e che sia rappresentativa per il tuo Quiz.
4. **Domande**: il fulcro di un Quiz sono le domande. Altrimenti che Quiz sarebbe? Digita la domanda che desideri fare a chi legge il tuo Quiz e prova ad essere chiarissimo! Non lasciare che la domanda sia fraintendibile. L'utente sbaglierebbe e non avrebbe modo di recuperare l'errore! Puoi aggiungere una domanda nuova premendo su **Aggiungi una nuova domanda** infondo alla pagina. Più ne metti, più sarà avvincente e divertente il Quiz.
5. **Risposte**: oltre alle domande, il fulcro del Quiz sono ovviamente le risposte! Per ogni domanda puoi inserire le risposte che desideri, dato che i Quiz sono a risposta multipla. Assicurati però di inserire ovviamente la risposta che sarebbe corretta alla domanda digitata. Puoi contrassegnare una risposta come corretta premendo sulla spunta a **v**. Aggiungi una nuova risposta, se necessario, premendo sul segno **+** e rimuovine una col segno **-**.
6. **Privacy**: così come in tutte le sezioni di Rolpuff, anche nei Quiz è possibile decidere chi potrà vedere il tuo Quiz. Tutto Rolpuff, gli amici dei tuoi amici, i tuoi amici o vuoi utilizzare una tua lista personalizzata? A te la scelta.

Ecco fatto! Premi **invia** e divertiti. Condividi il Quiz con i tuoi amici e vedi chi lo ha risolto! C'è una percentuale di risposte corrette, quando un utente completa il Quiz. Puoi anche visualizzare le sue risposte errate. Se non sei il creatore di un Quiz e desideri visualizzare questi dati, dovrai prima completarlo anche tu. Non vogliamo imbroglioni! :)