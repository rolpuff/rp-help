---
title: Foto
taxonomy:
    category:
        - docs
---

In questa pagina imparerai come pubblicare, modificare e gestire le tue foto ed i relativi album.
Inoltre, c'è un accenno a [PicPuff](https://rolpuff.net/picpuff).

### Informazioni Generali
Le foto su Rolpuff vengono gestite in modo diverso da come avviene pubblicamente su altri Social Network.

Infatti, su Rolpuff le foto sono divise in diverse categorie e sono gestite in modi differenti. Possiamo categorizzarle in alcune sezioni.

1. **Stream pubblico di foto**: lo [stream pubblico di foto](https://rolpuff.net/photo) è il posto dove, su Rolpuff, sono mostrate le immagini con la privacy impostata su "tutti".Qui le foto profilo e di copertina vengono mostrate indipendentemente dalla privacy dell'utente, in quanto sono pubbliche in ogni caso. 
Questa sezione vanta anche di categorie. Puoi pubblicare foto direttamente nella sezione e categorizzarle in modo da rendere più facile per qualcuno trovare foto di tua creazione o caricate da te.
Lo stream pubblico di foto non intende essere un catalogo, quanto intende però essere una sezione disponibile per tutti, da tutti.
2. **Foto pubblicate sul profilo**: le foto che pubblichi sul tuo profilo privato, indipendentemente dall'impostazione della privacy, non vengono mostrare nello stream pubblico.
Per questo tipo di foto, che puoi pubblicare andando sul [tuo profilo](https://rolpuff.net/user/login), puoi selezionare la privacy che desideri. Di default le foto sono visibli a tutti, ma puoi impostare che alcune foto siano visibili ad alcune persone ed altre no utilizzando uno strumento semplicissimo che si trova in basso a destra quando stai pubblicando una foto.
3. **Foto pubblicate da Pagine e Gruppi**: così come accade per le foto di profilo private, quelle delle pagine e gruppi non vengono mostrate nello stream pubblico.
Questo accade per prevenire abusi da parte di pagine: in questo modo sarebbero sempre in evidenza, pubblicando foto. Nei gruppi invece, le foto non vengono rese pubbliche per il semplice motivo della privacy dei suoi membri. A nessuno farebbe piacere vedere una foto pubblicata per una role in un gruppo GDR messa in bella vistadavanti agli occhi di tutti.
4. **Foto pubblicate in varie sezioni**: su Rolpuff la pubblicazione di foto è presente dappertutto. Dallo stream, ai profili, alle pagine e gruppi. Così come ai quiz, nei forum, nei sondaggi e nella musica. E molto altro!
Per questo motivo, tutte le foto caricate in allegato a determinate sezioni non precedentemente citate qui, non vengono mostrate nello stream pubblico poiché sono allegate delle sezioni stesse. Il nostro regolamento, però, prevede che il rispetto della pubblicazione delle foto sia esteso a tutte le sezioni. Dunque leggilo e seguilo attentamente.
Grazie a questa funzione di foto pubblicabili ovunque, Rolpuff si rende un posto pieno di vivacità e sempre pronto a mostrare nuovi contenuti.

Su Rolpuff è importante mantenere il rispetto per tutti. Così come detto nel regolamento, le foto possono essere contrassegnate come sensibili.

Per farlo nello stream pubblico puoi farlo direttamente nel momento in cui hai caricato una foto. Sotto i suoi dettagli troverai **sensibile** con una selezione:selezionando **sì** l'immagine verrà coperta da un punto esclamativo prima di poter essere visualizzata: dunque le persone che vorrano vederla dovranno aprirlamanualmente. Verrà mostrata nello stream pubblico.
Selezionando invece **no**, l'immagine verrà mostrata normalmente e senza problemi.

Puoi aggiungere un filtro anche dopo la pubblicazione di una foto. Premi sulle opzioni della foto e apri **modifica foto**. In basso troverai l'opzione per laselezione del filtro.


Attenzione nell'utilizzare questa funzione: è molto importante mantenere l'ordine su Rolpuff.

<hr>
&nbsp;

### Come pubblicare una foto
Pubblicare una foto su Rolpuff è semplicissimo. Ci sono due casi principali nei quali puoi pubblicare una foto. Nella sezione pubblica e sulla tua bacheca o su quella di un amico. Vediamoli.

1. **Stream pubblico di foto**: per pubblicare una foto nello stream pubblico, è necessario [andarci](https://rolpuff.net/photo) e premere su **Carica una nuova foto**. Dopodiché si aprirà una pagina semplicissima. Premendo sull'apposito pulsante potrai selezionare una o più foto da pubblicare. Sotto puoi scegliere un album. 
Se hai già creato album precedentente, puoi selezionarlo per inserire le foto in quest'album. Altrimenti, clicca su **crea un nuovo album di foto**. In questo caso noteraiuna finestra aprirsi. Dai un nome all'album e una sua descrizione. Poi imposta la privacy: chi vuoi possa vederlo? 

Altrimenti, non selezionare l'album ed anzi prosegui: noterai la selezione delle categorie. Scegli la categoria che più ti aggrada e che combacia maggiormente con il contenuto delle tue nuove foto.Quindi seleziona la privacy. Dopo questo, basta solo attendere qualche secondo e le foto verranno caricate.

A questo punto, ti ritroverai con l'elenco delle foto. Puoi dargli un nome, una descrizione, impostare se sono foto sensibili oppure se sono foto normali. Puoi applicare la privacy per ogni singolafoto e gestirle come meglio credi. Scegli tu.

2. **Sul tuo profilo o quello di un amico**: pubblicare e caricare una foto sul tuo profilo è semplicissimo. Sul box che vedi sia nella home di Rolpuff che sul tuo profilo, seleziona **foto**, quindi caricala subito dopo. Sotto inserisci una descrizione, se lo desideri. In basso a sinistra seleziona la privacy e poi premi su **pubblica**.

Per pubblicare una foto sul profilo di un tuo amico, apri il suo profilo e segui gli stessi identici passaggi appena spiegati.

<hr>
&nbsp;

### Come aprire ed utilizzare le opzioni di una foto
Che la foto sia caricata all'interno dello stream pubblico o sul tuo profilo, le opzioni sono sempre le stesse a meno che non sia caricata in una sezione specifica. Come Forum, Quiz o Sondaggi.
Se una foto viene caricata in una sezione particolare, non avrà le stesse proprietà di quando la pubblichi normalmente: quindi la privacy non è impostabile, ad esempio, in quanto le foto caricatenei Sondaggi o Forum, sono pubbliche a prescindere.

Per aprire le opzioni di una foto e modificarla, è semplicissimo. Cerca l'icona di una matita su un foglio in basso a destra di una foto. Quindi selezionala e vedrai comparire un menu a discesa.
In questo menu puoi scegliere se eliminare o modificare la foto. Premi su **modifica**. 
Ora si aprirà una finestrella con tutte le opzioni per modificare la foto. Vediamole una ad una.

* Se la foto si trova in un album, la prima opzione disponibile sarà quella di impostare la foto in questione come foto rappresentativa dell'album. Seleziona la casella se desideri che sia così.
* Se desideri spostare la foto in un album, c'è l'opzione che fa per te. Nel menu a tendina sotto **sposta**, seleziona l'album nel quale desideri vedere la foto.
* Puoi inserire e digitare il nome di una foto. Al contrario di altri Social Network, su Rolpuff è possibile dare nomi a delle foto. Di predefinito, il nome della foto sarà quello che ha quando èpresente sul tuo dispositivo. Ad esempio, se hai la foto **ciao.jpeg** Rolpuff eliminerà il testo "jpeg" e chiamerà la foto **ciao**. Puoi decidere se modificare questo nome.
* Se lo desideri, puoi scrivere una descrizione della foto. Può essere utile sia per le role che per le persone che hanno problemi di vista o soffrono di cecità. Infatti Rolpuff supporta i dispositiviutilizzati da persone con difficoltà e un programma apposito legge loro le descrizioni di foto e simili. Se vuoi, assegna una descrizione alla tua foto.
* Puoi selezionare anche la categoria - grazie all'esistenza dello stream pubblico - nella quale desideri che la foto venga mostrata. Se si tratta di foto profilo o copertina verrà mostrata nello streampubblico indipendentemente. Altrimenti verrà mostrata o meno solo alle persone con le quai hai deciso di condividerla, con la funzione avanzata della privacy che spiegheremo a breve.
* Fai riferimento al [regolamento](http://help.rolpuff.net/regolamento) di Rolpuff. Diamo la possibilità di impostare una foto come sensibile così da evitareche persone sensibili o che desiderano mantenersi in certi limiti, così come anche minori, non vedano direttamente alcune tue foto che non andrebbero bene. Assicurati che non siano di profilo o copertina,perché in ogni caso saranno pubbliche indipendentemente. Un filtro mostra un avviso con un punto esclamativo prima di aprire la foto.
* Puoi selezionare se gli altri utenti possono utilizzare lo strumento messo appositamente da Rolpuff per scaricare le foto: decidi tu. **Attenzione**: l'abilitazione o meno di questa funzione non rimuove la possibilità di cliccare con il tasto destro e salvare la foto come in un normale browser.
* Successivamente per terminare le modifiche da apportare alla foto, premi su **aggiorna**.

Una foto, se di tua proprietà, può anche essere ruotata con i tasti appositi in basso a destra della foto o anche essere scaricata se le opzioni te lo permettono.

#### Come taggare in una foto
Essendo i tag di una foto parte integrante delle opzioni delle foto di Rolpuff, la spiegazione è presente qui.

Per taggare un tuo amico è necessario premere sull'icona del **tag**. Automaticamente ti verrà mostrato uno strumento per effettuare i tag. Seleziona con il mouse l'area che ricopre la personache desideri taggare. Quindi digita il suo nome e selezionalo dal menu a discesa. Se non trovi la persona che cerchi vuol dire che non è tra i tuoi amici. Cercalo su Rolpuff ed aggiungilo.

Per taggare da mobile non è disponibile la selezione manuale. Toccando una parte dell'immagine Rolpuff adatterà al tocco automaticamente la porzione da taggare. Dunque scrivi il nome della persona che desiderivenga taggata sulla foto.


Ricordati che non sempre è possibile taggare qualcuno su tutte le foto: se l'autore della foto decide di limitare i tag o l'utente che desideri taggare ha disabilitato la possibilità di farlo, non potraitaggare la persona che vuoi. Chiediglielo manualmente.

<hr>
&nbsp;

### Come utilizzare PicPuff
PicPuff è lo strumento gratuito disponibile solo su PC messo in atto da Rolpuff. Abbiamo reso pubblico questo strumento per venire incontro alle esigenze degli utenti, ma abbiamo dovuto limitarlo solo ai PC in quantol'utilizzo di applicazioni web avanzate causa instabilità ai dispositivi mobile sia a causa della risoluzione dello schermo che a causa della loro velocità.

Innanzitutto collegati su [PicPuff](https://rolpuff.net/picpuff). Quindi inizia e scegli tu. Puoi incollare il link di una foto, caricarne una dal tuo PC, crearne una nuova vuota o ottenereun esempio da parte di Rolpuff.

Qualunque sia la tua scelta, ora avrai davanti un'immagine. Iniziamo spiegando le varie sezioni in breve. PicPuff è molto semplice da utilizzare, quindi esploreremo le varie sezioni molto velocemente: è un editor di foto semplicissimo.

* In alto a sinistra nella prima colonna noterai tanti pulsanti differenti. Il primo è **Base**. Questa sezione ti mette a disposizione lo strumento **ritaglia, ruota, ridimensiona, arrotonda, colore e unisci**.Sono funzioni semplici che possono aiutarti facilmente nella modifica delle tue foto: provale..
* Subito sotto c'è la sezione per i font. Qui puoi vedere un elenco lunghissimo - abbiamo oltre 600 font differenti - con il tipo di font madre. Puoi selezionare il font madre in alto. Una volta selezionato il font, puoi iniziare a scrivere.Premi sull'immagine che desideri modificare e digita: vedrai il tuo testo apparire e potrai posizionare il testo dove desideri semplicementre trascinando. Ricordati di cambiare anche i colori!
* Ci sono anche i pennelli. I pennelli ti permettono in un modo davvero semplice, di colorare sull'immagine che stai modificando. Seleziona quello che desideri, poi imposta il suo colore, grandezza e opacità. Colora sul tuo disegno o disegna tu stessoe salva. Esprimi la tua fantasia.
* Noi adoriamo i filtri: per questo motivo ne abbiamo messi diversi a tua disposizione. Seleziona quello che più ti piace e si applicherà alla foto. Alcuni filtri hanno delle funzioni. Provali tutti! Psst! Puoi anche utilizzare più filtri contemporaneamente.
* Passiamo a geometria e creiamo delle semplicissime forme sul nostro disegno. Scegli il colore della forma, la grandezza, il bordo e tutto ciò che desideri. Ci sono una miriade di opzioni!
* Siamo appassionati di sticker e disegnini simpatici: quindi ne abbiamo messi molti a tua disposizione. Seleziona la categoria, cliccane uno e applicalo sulla tua foto per dargli un effetto più personalizzato!

In alto puoi anche trovare i seguenti strumenti: **Apri, Cronologia, Livelli** e **Salva**. Utilissimi, ti permettono di velocizzare e recuperare un errore o un ripensamento, oltre a salvare la foto sul tuo PC.