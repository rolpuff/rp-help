---
title: Pagine
taxonomy:
    category:
        - docs
---

Le Pagine di Rolpuff ti permettono di gestire al meglio le tue community interne e ciò che desideri condividere e rendere pubblico con gli altri.

### Informazioni

Le pagine su Rolpuff hanno un ruolo davvero importante: ti permettono di condividere con altri qualcosa che è la tua passione, oppure far divertire tutti pubblicando immagini divertenti. Su Rolpuff non esiste il _commerciale_ soltanto. Sei liberissimo di creare qualunque tipo di pagina desideri. Che sia commerciale o no.

Per trovare le pagine disponibili su Rolpuff, vai alla [loro sezione](https://rolpuff.net/pages) e scorri sia per categoria sia per tipo di pagina. Dunque seleziona quale vuoi vedere. Oppure cerca, o scopri pagine create dai tuoi amici o vedi le tue! A te la scelta.

Ogni pagina ha determinate funzioni. I blog, le discussioni, le foto, la musica e le informazioni. Queste sezioni permettono ad ogni pagina di essere completamente indipendenti e di costruirsi una specie di community privata e sociale all'interno di Rolpuff senza allontanarsi dal sito. Infatti, contrariamente a come accade solitamente, su Rolpuff le community sono ben legate ed utilizzare uno strumento come le pagine è una buona marcia in più per creare qualcosa di davvero unico per chi ti segue o segue la tua attività.

Le pagine funzionano tramite _like_, o meglio _mi piace_ dati dagli utenti ad una pagina stessa. Più ne hai, più la pagina è famosa su Rolpuff!

<hr>
&nbsp;

### Creare una pagina
Creare una pagina su Rolpuff è semplicissimo. Recati nella sezione delle pagine e clicca su [crea una pagina](https://rolpuff.net/pages/add). Dunque seleziona la categoria della quale desideri la tua pagina faccia parte e inserisci il nome della pagina stessa.

Verrai portato ad una configurazione guidata. Segui passo passo ciò che c'è scritto. Se salti qualche passaggio puoi sempre impostarlo dopo!

Prosegui nella lettura per sapere come gestire una pagina.

<hr>
&nbsp;

### Gestire una pagina
Gestire una pagina richiede qualche responsabilità. Innanzitutto tieni presente che ciò che pubblicherai sarà pubblico per tutti. Dunque fai attenzione alle foto pubblicate o gli argomenti trattati! Tutto è nelle tue mani.

Quindi procediamo nel vedere come fare determinate cose per gestire la tua pagina.
Per cambiare la **Foto di copertina** è necessario premere sull'icona ad ingranaggio nella parte alta della tua pagina, quindi selezionare _carica copertina_ o _cambia copertina_. Puoi scegliere se caricare una foto o scegliere una già esistente.

Attualmente è l'unica opzione presente senza dover andare in **gestione pagina**. Dunque procediamo ed esploriamo le miriadi di opzioni che Rolpuff offre alle pagine.

Inizia cliccando sempre sull'icona ad ingranaggio e premi su **gestisci**.
1. **Dettagli**: all'interno dei dettagli della pagina puoi trovare le seguenti opzioni.
* **Categoria Principale**: è la categoria principale della quale fa parte la tua pagina. Selezionane una dal menu a tendina, dunque procedi.
* **Sottocategoria**: è la sottocategoria della tua pagina. Ce ne sono molte e sono diverse a seconda della categoria Madre. Seleziona quella che si adatta maggiormente al tuo tipo di pagina.
* **Nome pagina**: a differenza di altri Social Network, Rolpuff ti permette di modificare il nome della tua pagina quando desideri. Ricorda però che l'abuso di questo strumento potrebbe attivare il nostro staff per chiederti informazioni sul cambio continuo del nome della pagina.
2. **Informazioni**: puoi scrivere informazioni riguardo la tua pagina, che verranno mostrate quando un utente premerà su info. Permetterà agli utenti di capire bene lo scopo della tua pagina, ciò che fai e come ti comporti. Sii preciso e conciso e spiega il tuo obiettivo.
3. **Foto**: qui puoi caricare la foto profilo della tua pagina. Preferiamo utilizzare delle immagini da dimensioni quadrate. In questo modo la tua immagine si adatterà perfettamente su qualunque dispositivo. Assicurati che rispecchi l'idea della tua pagina.
4. **Permessi**: così come permettiamo una impostazione avanzata della privacy sugli account utente, lo permettiamo anche qui sulle pagine. Imposta e decidi chi può fare cosa in base a determinate impostazioni. Ad esempio, imposta che solo chi è fan della tua pagina può condividere blog e foto, e solo gli amministratori possono caricare musica. Qui comandi tu.
5. **Invita**: sappiamo quanto può essere importante per te la tua pagina. Per questo motivo abbiamo messo a disposizione uno strumento che ti permette di invitare i tuoi amici a mettere mi piace alla tua pagina. In questo modo potrai condividerla e renderla pubblica con tutti, alimentando i mi piace e rendendola più famosa all'interno di Rolpuff!
6. **Indirizzo**: hai presente i nomi utente di Rolpuff? Come ad esempio https://rolpuff.net/nomeutente? Ecco. Anche le pagine ne hanno uno a disposizione. Digita ciò che desideri e la pagina automaticamente convertirà il suo indirizzo in uno completamente nuovo ed unico. Sii originale e rispecchia il nome della tua pagina, in questo modo gli utenti ricorderanno facilmente anche il link.
7. **Admin**: la pagina è tua, regole tue. Puoi decidere chi deve essere amministratore della tua pagina. Non preoccuparti, noi preveniamo ogni errore. Anche se dovessi aggiungere un altro utente come amministratore, non potrà mai eliminarti dagli amministratori. Tu sei il creatore, tu comandi sulla gestione della tua pagina. Un altro amministratore può aiutarti a creare post, blog, caricare musica e gestire discussioni degli utenti sulla tua pagina. Se ti fidi di qualcuno, aggiungilo come amministratore iniziando a digitare il suo nome. Rolpuff ti mostrerà una lista d amici col nome corrispondente.
8. **Widget**: i Widget sono degli elementi speciali. Ti permettono di creare dei tasti personalizzati che, quando un utente avrà cliccato, troverà ciò che hai scritto. Nota le sezioni nella navigazione superiore della tua pagina. Aggiungine uno lì con un widget! Oppure, se lo desideri, puoi aggiungerlo lateralmente alla tua pagina. Seleziona che tipo di widget desideri durante la sua creazione e sbizzarrisciti nel rendere la tua pagina più bella ed attrattiva che mai.