---
title: Account
taxonomy:
    category:
        - docs
---

Ogni personaggio che crei su Rolpuff ha il suo account, con le sue impostazioni della privacy e i suoi dati. Scopri tutto su questa pagina.

### Impostazioni Account
Gestire le impostazioni del tuo account è semplicissimo. Premi in alto a destra sull'icona adibita e premi su **Impostazioni account**. Qui puoi trovare tutte le funzioni di cui necessiti per mettere in sicurezza, proteggere e gestire nel migliore dei modi il tuo account.

* **Nome e Cognome**: nelle impostazioni del tuo account puoi impostare il nome e cognome - anche nomi secondari o ciò che desideri - quante volte vuoi. Non c'è un limite. Scegli il nome del tuo personaggio e modificalo!
* **Nome utente**: il nome utente ti permette di essere riconosciuto tramite il link di Rolpuff, oltre a permetterti di eseguire l'accesso al tuo account senza utilizzare l'indirizzo email. Puoi modificare il nome utente fino ad un massimo di 3 volte. Abbiamo imposto un limite per evitare che accadano casi particolari dove un altro utente prova ad impersonificarsi in te utilizzando anche il tuo nome utente. Se ritieni sia accaduto, contattaci: risolveremo la cosa velocemente.
* **Indirizzo Email**: l'indirizzo email che hai inserito nel momento della registrazione su Rolpuff viene mostrato qui. Se desideri modificarlo puoi scriverlo in questo campo. Attenzione: dovrai verificare nuovamente l'account una volta cambiato l'indirizzo email.
* **Password**: assicurati che la password che utilizzi non la usi anche su altri siti web, sia unica e casuale. Non utilizzare parole come ciao o il tuo nome e data di nascita. Le persone la troverebbero subito e potrebbero accedere cose spiacevoli al tuo account. Clicca su cambia password se desideri cambiarla.
* **Lingua primaria**: nonostante Rolpuff sia un progetto tutto Italiano, nato in Italia e creato da sviluppatori Italiani, desidera essere disponibile per più persone possibili. Puoi selezionare la tua lingua tra quelle disponibili: ad ogni accesso verrà impostata la tua preferita.
* **Time zone**: la Time Zone non è nient'altro che il fuso orario. Seleziona il tuo paese e Rolpuff lo adatterà automaticamente alla tua ora.
* **Valuta preferita**: se Rolpuff dovesse mai offrire bonus con una picca tariffa - non preoccuparti, sarà sempre gratuito - l'impostazione di questa opzione ti permetterebbe di impostare la tua valuta preferita. Al momento è disponibile unicamente l'euro in quanto non esistono bonus a pagamento su Rolpuff.

&nbsp;

### Impostazioni della Privacy
Qui a Rolpuff rispettiamo la privacy di tutti. Sei in buone mani con noi. Se vuoi saperne di più puoi leggere i [Termini e Condizioni di utilizzo](https://rolpuff.net/termini-e-condizioni) ed anche la [Privacy Policy](http://rolpuff.net/privacy-policy).
Ti offriamo inoltre strumenti potenti per gestire la tua privacy. Innanzitutto quando pubblichi un post, ad esempio, puoi scegliere con chi e come condividerlo. Così anche le foto, i sondaggi, ogni funzione su Rolpuff. Tutto è privatizzato se lo desideri.

All'interno del tuo account è anche presente una sezione, **impostazioni privacy** che ti permette di gestire in modo avanzato la privacy all'interno del sito. Consultala aprendo l'icona ad ingranaggio e premendo sul link. Di seguito ti mostriamo ciò che puoi personalizzare.
* **Profilo**: nelle impostazioni della privacy profilo puoi decidere praticamente tutto! Chi può inviarti un messaggio, chi può visualizzare le tue informazioni, chi può vedere il tuo profilo, post, chi può taggarti e molto di più. Aggiorniamo periodicamente e aggiungiamo di nuove funzioni in questa lista di opzioni. Controllala sempre per essere sicuro di essere al completo controllo della tua privacy.
* **Elementi**: gli elementi sono le sezioni di Rolpuff. Qui puoi decidere la privacy predefinita per questi elementi. Non preoccuparti, puoi sempre modificare nel momento della pubblicazione la privacy di un determinato elemento.
* **Notifiche**: a volte possiamo essere fastidiosi. Lo sappiamo! :( 
Per questo motivo abbiamo reso possibile la funzionalità di selezione delle notifiche. La tua casella email si riempie di mail da parte di Rolpuff? Disattivale per determinate azioni, funzioni o per tutto. Non ti disturberemo più! Ma saremo offesi. E molto...
* **Utenti bloccati**: una delle funzioni più richieste dagli utenti. Puoi bloccare qualcuno andando sul suo profilo e premendo su "Blocca utente". Chi blocchi puoi trovarlo qui. Desideri sbloccarlo? Un click e via! Tornate a parlare.

&nbsp;

### Account social

Su Rolpuff permettiamo l'accesso anche utilizzando altri Social Network. Adoriamo la possibilità per gli utenti di potersi iscrivere con due click. Per questo motivo sei libero di registrarti ed accedere a Rolpuff tramite Facebook, Twitter e molto altro (se disponibile).

In alcuni casi puoi volerti connettere con entrambi i Social, oppure con solo uno. O magari sei già registrato e vuoi connettere l'account? Nessun problema. Qui puoi gestire tutto.

Per gestire gli [Account Sociali](https://rolpuff.net/socialbridge/setting) premi sull'icona dell'ingranaggio su Rolpuff e seleziona il link. Si aprirà una pagina.
Qui vedrai i servizi disponibili da Rolpuff (se non sono mostrati, premendo su *Connessioni Sociali Rolpuff* caricherà i servizi per te), dunque connettiti con uno o più servizi elencati. In questo modo potrai eseguire l'accesso con un click!

Se desideri rimuovere l'accesso, consulta le impostazioni del Social Network tramite il quale hai effettuato l'accesso e rimuovi Rolpuff. Scollegheremo il tuo account Rolpuff da quello dell'altro Social!