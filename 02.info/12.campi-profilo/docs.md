---
title: 'Campi Profilo'
taxonomy:
    category:
        - docs
---

Il tuo profilo su Rolpuff ha tantissimi campi. Qui puoi vedere il loro significato e a cosa serve ogni singolo campo profilo. Continua a leggere per scoprirlo.

Per iniziare, vai nella sezione [Modifica Profilo](https://rolpuff.net/user/profile) su Rolpuff. Dunque leggi il significato di ogni campo qui.

* **Universo di Appartenenza**: L'Universo di appartenenza è semplicemente: da dove è tratto il tuo personaggio? Da quale Film, Serie TV, Anime e così via? Oppure è inventato da te? In tutti i casi, puoi inserire il suo Universo di appartenenza. Se ad esempio il tuo personaggio è **Goku**, il suo Universo di appartenenza sarà **Dragon Ball**.
* **Biografia**: Racconta del tuo personaggio: la sua vita, ciò che ha passato, come è nato e quello che ha vissuto. Inserire queste informazioni ti aiuta a trovare qualcuno con cui ruolare. Su Rolpuff c'è la peculiarità che, a differenza di come accade in altri posti, le persone sono più propense a leggere le info e le descrizioni dei personaggi. Quindi non essere timido e raccontati!
* **Razza**: Che il tuo personaggio sia reale o non reale, ha per forza una razza. È un cantante, ad esempio? Semplicemente umano. Questo campo è pensato maggiormente per chi ama ruolare personaggi fantasy, ma lascia spazio di creatività anche a chi non ne ruola, potendo inserire **umano**, con un pizzico di ovvia ironia.
* **Personalità**: Solitamente questa opzione serve maggiormente per personaggi umani e che hanno dei sentimenti. Però per questo motivo è possibile impostare **no**, per i personaggi fantasy come draghi - se lo si desidera - e simili. Il campo parla da sé!
* **Carattere**: Descrivi il carattere del tuo personaggio. Attenzione: non è la biografia, ma solo la parte caratteriale. Dunque, ad esempio: scontroso, antipatico o simpatico, aiuta gli altri o detesta tutti. Sono solo degli esempi! Aiuterà gli altri a capire meglio il tuo presonaggio e sapere come comportarsi per adeguarsi.
* **Tratti particolari**: Il tuo personaggio ha una cicatrice? Ha un taglio sul mento? È gobbo oppure ha una spada al posto della mano, o magari ha una gamba di legno? Scrivilo qui! Solitamente i tratti più particolari di un personaggio sono anche parte del suo orgoglio o malessere. Assicurati di essere preciso!
* **Orientamento sessuale**: Abbiamo inserito tutte le sessualità più famose e meno famose in modo da andare incontro ad ogni evenienza, aggiungendo un **nessuno** per i personaggi senza sentimenti, emozioni od attrazioni. Inserisci ciò che rispecchia maggiormente il tuo personaggio. Se non conosci un termine, puoi cercarlo senza problemi: sono termini realmente esistenti e non rispecchiano solo i personaggi, ma è anche la sessualità di alcuni di noi.
* **Hobby**: Quasi sicuramente il tuo personaggio avrà degli hobby, no? Dunque raccontali qui. Cosa gli piace fare nel tempo libero? Cacciare le mosche, giocare a ping-pong o ancora cantare? Sta a te! Divertiti ed anima il carattere del tuo personaggio.
* **Professione**: Nonostante sembri un campo dedicato unicamente ai personaggi real life ed Anime e Manga, in realtà il campo è ideale anche per personaggi fantasy o qualunque tipo di personaggio, reale o astratto. Puoi inserire, ad esempio, la descrizione della professione di una sedia: **permette agli esseri umani di accomodarsi quando si sentono stanchi, sorregge il loro peso**. Dai sfogo alla tua fantasia e, se il tuo personaggio ha un vero lavoro, ovviamente inserisci quello.
* **Religione**: Digita la religione del tuo personaggio qui: indipendentemente dall'Universo di provenienza o la razza, tutti hanno una religione. Se il tuo personaggio non crede, semplicemente **nessuna** o, se vuol essere considerato come religione, **ateismo**. Dunque digita senza problemi la religione del tuo personaggio.
* **Talento**: In cosa è bravo il tuo personaggio? Digita il talento o i talenti principali che lo contraddistinguono da sempre dagli altri. Un cantante, ad esempio, ovviamente scriverà **cantare**!
* **Vizi**: Tutti hanno dei vizi. Ad esempio, purtroppo, il fondatore di Rolpuff fuma. Sì, dovrebbe smettere. Lo sappiamo.  Quindi scrivi i vizi del tuo personaggio qui senza preoccupartene: tutti ne hanno, ed alcuni vizi caratterizzano in maniera unica ogni personaggio.
* **Fobie**: Di cosa ha paura il tuo personaggio? Scrivi qui le sue fobie, scrivi cosa lo spaventa e lo fa stare male. Utilissimo in caso di _battle role_. Abbiamo notato che inserire questo campo rende il roleplayer più aperto e libero di muovere il personaggio senza renderlo, in gergo, _overpowered_. Dunque completa questo campo senza timore, ti farà solo bene!
* **Nemesi**: Che il tuo personaggio sia un avvocato, una sedia, un killer o il diavolo in persona, ha quasi sicuramente un nemico primario. Dunque digitalo qui: ti sarà più facile scovarlo e abbatterlo. O citarlo in tribunale... dipende dai punti di vista.

Speriamo che i campi presenti su Rolpuff ti soddisfino. Se c'è qualcosa che desideri cambiare, come un suggerimento o un campo da aggiungere, scrivilo su [Rolpuff Regex](http://regex.rolpuff.net): ne prenderemo carico e ti risponderemo subito.

<style>li{margin-top:15px;}</style>